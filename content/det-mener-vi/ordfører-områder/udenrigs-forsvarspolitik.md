---
title: Udenrigs og forsvarspolitik
desc: Læs mere om hvad vores ordfører indenfor Udenrigs og forsvarspolitik skriver
slug: udenrigs-forsvarspolitik
---

Vi lever i en evig kamp for frihed, fred og demokrati. Liberalismen kan kun blomstre i et sikkert og fredeligt demokrati. Vi i Danmark, som en del af den demokratiske alliance i den vestlige verden, er forpligtet til at tage vores opgave seriøst.

Udenrigspolitik er kompleks og varieret. Den spænder fra den økonomiske på Wall Street til udviklingspolitik i Afrika. Fra krige i mellemøsten til kampen for menneskerettigheder i Kina.

Venstres Ungdom mener at det vigtigste udenrigspolitiske værktøj går gennem promovering af frihandel. For som franske Frederic Bastiat sagde det: ”Hvis varer ikke krydser grænser, så gør soldater”. Fattigdomsbekæmpelse gennem handel har nemlig vist sig at være den bedste form for udviklingspolitik. Samtidig er denne udviklingspolitik en uhyre stabil sikkerhedspolitik. Og netop mht. den stærke sikkerhed, og Danmarks interesser, mener VU at landet forsvares bedst af professionelle styrker. Derfor mener VU at værnepligten bør afskaffes.

Vi har før oplevet hvordan venstrefløjen og de kulturradikale gang på gang forplumrede Danmarks udenrigspolitiske ambitioner med fodnoter og en indenrigspolitisk dagsorden. De fejlede katastrofalt og Danmarks omdømme led fatal skade. VU ønsker ikke at dette skal gentage sig og mener derfor at Danmark skal være en aktiv og demokratifremmende udenrigspolitisk nation.
