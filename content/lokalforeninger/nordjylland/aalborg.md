---
title: Aalborg
slug: aalborg
personer:
  - name: Lasse B. Sørensen
    number: 60442333
    email: lbs@vu.dk
    img: lasse.jpg
  - name: Caroline Møller
    number: 12312312
    email: caroline.moeller97@hotmail.com
    img: 
---
VU Aalborg er en af Venstres Ungdoms mange lokalforeninger.

VU tæller i dag ca. 2600 medlemmer, og af dem finder man ca. 100 i Aalborg og omegn. VU Aalborg er dermed en af landets største VU foreninger, og blev i 2008, 2012 og 2016 kåret som Årets Lokalforening.
Vi har vores egne lokaler i Det Ungdomspolitiske Hus på Kastetvej 24 i Aalborg. De nye lokaler blev indviet i sommeren 2008, og udgør rammerne for størstedelen af vores mange arrangementer.

VU Aalborg har mange arrangementer at tilbyde vores medlemmer – alt lige fra stille spilaftner til politiske debatter og store fester.

Hver mandag afholder vi mandagsmøde med en masse spændende og aktuelle oplægsholdere. Samtidig har vi en række udvalg, som er med til opretholde det store aktivitetsniveau og fastholde den flotte medlemsskare.

Alt går dog ikke op i politik. VU Aalborg er garant for en lang række fantastiske fester, hvor vi cirka én gang om måneden holder fest enten lokalt i Aalborg eller via større arrangementer i vores landsorganisation. Det behøver heller ikke altid at være så formelt; vi mødes jævnligt til en stille aften med hyggeligt samvær og eksempelvis en dyst i Bezzerwizzer.

Du kan læse mere på vores Facebook-page.

Du er til enhver tid velkommen til at kigge forbi vores lokaler til et af vores arrangementer, eller du kan kontakte os, hvis du ønsker at høre nærmere.