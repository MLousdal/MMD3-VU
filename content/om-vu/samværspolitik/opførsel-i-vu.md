---
title: Opførsel i VU
slug: opførsel-i-vu

---

I Venstres Ungdom har vi en kultur, hvor almindelig god og ordentlig opførsel er en naturlig del blandt vores medlemmer. Det indebærer, at vi har en respektfuld og ordentlig omgang med hinanden. Det betyder, at vi accepterer og respekterer hinandens forskelligheder og personlige grænser. Derfor betyder et nej selvfølgelig og altid et nej i vores organisation – og det skal respekteres af alle.

Derfor tolerer vi heller ikke grænseoverskridende adfærd i VU, fordi det hører ikke hjemme i vores kultur. Skulle nogle ikke kunne forstå vores kultur, vil det blive sanktioneret. Oplever man grænseoverskridende adfærd, opfordrer vi til, at man kontakter en tillidsperson hurtigst muligt, fordi det hører ikke hjemme i vores organisation og er ikke forenelig med vores kultur.

Tillidspersoner er bl.a. men ikke udelukkende: landsformandskabet, forretningsudvalget, landssekretæren, trivselvagter, udvalgsmedlemmer eller lokalt valgte tillidspersoner. (Se evt. afsnit om trivselvagter eller personsager). Landsformanden og landssekretæren har desuden tavshedspligt jf. deres kontrakt, hvorfor man altid kan gå til dem.

Landsformandskabets, forretningsudvalgets og landssekretærens kontaktoplysninger forefindes altid på hjemmesiden. Kursusansvarlige og trivselvagternes kontaktoplysninger findes altid i kursusmaterialet og på kursets begivenhed.

Grænseoverskridende adfærd er bl.a., men ikke udelukkende:

* Brud på sund fornuft.
* Situationer uden positivt samtykke fra personen, der er blevet udsat for grænseoverskridende adfærd.
* Verbalt krænkende sprog og udtalelser – herunder mobning, racistiske, sexistiske og diskriminerende udtalelser
* Pres eller tvang
* Alle former for seksuelle krænkelser
