---
title: Lederkodeks
slug: lederkodeks
---

Venstres Ungdom består af frivillige unge, og ledes af frivillige unge. Som leder i Venstres Ungdom har man et særligt ansvar for kulturen i vores organisation, og særligt i forhold til at sikre, at Venstres Ungdom er et trygt sted at være medlem, uanset om det er nationalt eller lokalt. Ledere i VU er alle der har en tillidspost i VU. Som leder i VU forventer vi at man går forrest og arbejder for:

* At Venstres Ungdom er et trygt sted med plads til alle
* At uacceptabel opførsel ikke tolereres.
* At håndtere konflikter og uenigheder internt på en ordentlig måde.
* At være en god ambassadør for VU for omverdenen, især hvis man repræsenterer VU eksternt såvel som internt.
* At være imødekommende overfor nye medlemmer.
* At tage sig godt af alle medlemmer.                
* At repræsentere VU’s samværspolitik og gå forrest for at skabe en sund kultur i VU.